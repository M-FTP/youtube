# Microsoft VS UNIX programmer
ผมเขียนโปรแกรมมามากพอสมควร แต่ส่วนใหญ่มักจะเป็นบน DOS 
กับวินโดว์ บน UNIX ก็เป็นพวกสคริปต์ซะส่วนใหญ่ มีช่วงๆหลังๆนี้แหละ 
ที่เริ่มมาใช้ภาษา C บน UNIX  จากที่สังเกตก็รู้สึกว่าจริงๆแล้วในตลาดของหนังสือ 
และตำราในไทย มีแต่หนังสือ สำหรับการเขียนโปรแกรม บน DOS และวินโดว์ 
แล้วมหาวิทยาลัยส่วนมาก ก็ชอบสอนแต่อย่างนั้นด้วยแฮะ 
ทั้งที่บ้านและสำนักงานก็ใช้กัน ดังนั้นไม่แปลกเลย หนังสือเลยขายดีเป็นเทน้ำเทท่า 
ซึ่งจริงๆ แล้วผมว่า เกือบทุกมหาวิทยาลัยมีระบบ UNIX ใช้กัน ยิ่งถ้าเป็นด้านวิศวกร 
หรือทางเทคโนโลยี แต่ไม่ใช้ UNIX เลย ก็ต้องพิจารณาตัวหน่อยนะ ถึงแม้ส่วนใหญ่
จะมีให้ใช้ แต่นักศึกษา เขียนโปรแกรมบน UNIX ไม่ค่อยได้อยู่ดี ใช้ก็ไม่ค่อยจะเป็น 
(ผมก็เช่นกัน) ส่วนใหญ่เขาเอาไว้ใช้อ่าน E-mail ต่อ modem กับเป็น Server 
(ผมก็เคยใช้แค่นั้น) มิได้เอามาใช้เพื่อการศึกษา กันอย่างจริงจัง 
อย่างว่ามันยากกว่าวินโดว์นี้นา หนังสือก็ไม่ค่อยมี ถามใครก็ไม่รู้ 
เอาไปลงเล่นที่บ้านก็ไม่ได้ แถมโปรแกรมก็หายากซะด้วย 
ลงโปรแกรมก็ลำบาก จะแตะอะไรหน่อยก็เข้าทำนองว่ากลัวเจ้ง เลยไม่ค่อยกล้าเล่น 
อะไรแผลงสักเท่าไหร่ แต่มาในระยะหลังๆ ก็ไม่ได้ยากเย็นถึงขนาดนั้นแล้วแหละ 
เนื่องจากความโด่งดังเป็นพลุแตก ของระบบปฎิบัติการ Linux ถึงแม้จะไม่ใช้ 
ระบบ UNIX จริงๆ ก็ตาม แต่เป็นระบบ UNIX-like Operating System 
ก็คือเวลาใช้งานก็คล้ายๆกับ UNIX นั่นแหละ เรียกว่าเกือบเหมือนกันทุกประการ 
ใช้งานก็ง่ายยิ่งขึ้นกว่าเดิม, Open Source ที่สำคัญมันแจกฟรี ซึ่งเหมาะกับ
วงการศึกษาเป็นและประเทศจนๆ อย่างประเทศของเราด้วยหละ แต่กระนั้นก็ตาม
เรายังยึดติดกับ Microsoft อยู่ เนื่องจากเหตุผลทางการตลาด 
หลายคนก็อยากเปลี่ยนไปใช้ Linux เหมือนกันนะ แต่ก็ไม่รู้จะเริ่มยังไงดี 
เมื่อไม่ค่อยมีคนใช้กัน ไม่มีคนศึกษา โปรแกรมเมอร์ก็น้อยเช่นกันด้วย ผมก็ถือว่า
ผมเองยังยึดติดกับวินโดว์อยู่พอสมควร ขณะที่ผมเขียนหน้านี้ผมยังทำงานอยู่ที่ต่างประเทศ 
ใช้ทั้ง UNIX และวินโดว์ควบคู่กันไป จริงๆแล้วในต่างประเทศให้ความสนใจ UNIX 
มากกว่า Window พอดู เพราะในเรื่องประสิทธิ์ภาพ และเสถียรภาพ แต่ที่ต้องสนใจวินโดว์ด้วย 
ก็เพราะด้านการตลาด (แบบว่ามีคนใช้เยอะ)  ตอนนี้งานเขียนโปรแกรมผมเขียนบน 
UNIX อย่างเดียว ความจริงผมเขียนได้ทั้ง UNIX และวินโดว์ แต่ตอนนี้ชักชอบ UNIX 
อย่างเดียวซะแล้วหละ ตามความเห็นผมว่าตอนเริ่มต้น UNIX ยากกว่ามาก 
แต่ถ้าเขียนโปรแกรมไปซักพักพอคุ้นแล้ว มันง่ายกว่า วินโดว์มากพอดูเลยทีเดียว 
เนื่องจากระบบมีการพัฒนาที่ยาวนานกว่าวินโดว์ โครงสร้างก็ดีกว่า นี้ผมพูดเฉพาะ 
เขียนโปรแกรมแบบ text โหมดเท่านั้นนะครับ เพราะตอนนี้ยังไม่เคยเขียนโปรแกรม 
บน XWindow ก็เลยไม่รู้ถึงความแตกต่างในด้านนั้น เอาไว้ว่างๆจะไปลองหัดดู 
แต่ก็เชื่อว่า ด้านการเขียนโปรแกรมแบบกราฟฟิกวินโดว์ น่าจะง่ายกว่า เนื่องจากมี 
tools ที่ดีกว่า UNIX  ที่ผมเขียนหัวข้อการเขียนโปรแกรมบน UNIX/Linux 
ขึ้นมาเพราะหวังว่าจะเป็นประโยชน์แก่ผู้คิดอยากจะเริ่มหัดเขียน แต่ว่าไม่รู้ว่า 
จะเริ่มอย่างไร (น่าจะมีเยอะ) อย่างน้อยถ้าทุกคนมาเขียนโปรแกรมบน 
Linux ทั้งในวงการศึกษาและธุรกิจ ก็คงช่วยชาติได้มากโขเลย
	เอ่อ.. ผมขอออกตัวก่อนนะครับว่าผมไม่ได้แอนตี้ Microsoft 
เพราะอย่างน้อยผมเกิดในวงการคอมพิวเตอร์ก็เริ่มต้นจาก DOS กับวินโดว์นั่นแหละ 
พ่อบังเกิดเกล้าก็ว่าได้ ขณะขณะนี้ (ที่เขียนบทความนี้) ผมยังเห็นว่า 
วินโดว์เป็นการเริ่มต้นที่ดีที่สุด (ไม่นับ Mac เพราะไม่เคยใช้)  สำหรับผู้ที่ไม่เป็นอะไรเลย 
เนื่องจากใช้ง่าย และมีคู่มือเยอะ คนให้ถามก็เยอะเหมือนกัน เจ้งก็ลงใหม่กี่รอบก็ได้ 
ทั้งขุดทั้งแงะเครื่องโดยไม่ต้องกังวลใจใดๆ ซึ่งถ้าเป็นเครื่อง Server ที่เป็น UNIX 
ของมหาวิทยาลัยคงเล่นไม่ได้เท่านี้ (และ Linux ก็ยังยากกว่าอยู่)  แต่ตอนนี้ 
ผมใช้ได้ถึงระดับหนึ่งแล้ว UNIX/Linux ก็ถือเป็นทางเลือกอีกทางหนึ่งของผมเช่นกัน 
ที่ต้องพูดเรื่องนี้ก็เพราะว่า มีหลายคนอยู่เหมือนกัน ทั้งบ่น ทั้งว่า ทั้งเหน็บแนม 
ไมโครซอฟเหลือเกิน แต่ไหงยังเล่นเกมส์บนวินโดว์หรือทำกิจกรรมต่างๆบนวินโดว์ 
อยู่หว่า บางทีก็ดูแล้วเหมือนไร้เหตุผลแฮะ เข้าทำนองว่า "เกลียดตัวกินไข่ 
เกลียดปลาไหลแต่กินน้ำแกง" ก็ว่าได้ ถ้าคุณต้องใช้ ไม่ว่าเพราะไม่มีทางเลือก 
หรือจำใจก็ตาม ก็อย่าไปว่าเขาเลย OS ต่างๆก็มีดีเป็นของตัวเอง และผมยังเชื่อว่า 
ไมโครซอฟเป็นผู้ผลัดดันเทคโนโลยีต่างๆให้ลงมาถึงระดับที่เราๆท่านๆจับต้องกันได้ 
มิใช่้ Mac หรือ UNIX  ในส่วน Linux ก้าวถึงจุดนี้ คงเป็นผลพวงจากการผลัดดัน 
ของผู้แอนตี้ M$ (ผู้ที่แอนตี้จริงๆ) และผู้ที่รักการศึกษา(hacker) 
เนื่องจากมัน open source ถึงตรงนี้ทุกคนก็มีสิทธิ์เลือกก็เลือกตามสะดวก 
บทความต่างๆนี้ ถูกเขียนขึ้นมาเพราะหวังว่าจะเป็นทางเลือกอีกทางหนึ่งของคุณเช่นกันครับ

อุ้ม 12 มีนาคม 2000

***บทความนี้เขียนเมื่อนานมาแล้วแตกต่างจากสมัยนี้(2022) ทาง Microsoft เป็นมิตรกับชุมชน Open Source มากกว่าเดิมมาก***


